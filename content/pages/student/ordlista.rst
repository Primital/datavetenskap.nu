Ordlista
########

:slug: student/ordlista

.. _nationsguiden: http://www.nationsguiden.se/
.. _antagning.se: http://antagning.se
.. _ub.uu.se: http://ub.uu.se
.. _nationsbibliotek.se: http://nationsbibliotek.se

- **Akademiker**

  Universitets- och/eller högskoleutbildad person.

- **Akademisk kvart**

  Av gammal tradition brukar föreläsningar börja 15 minuter efter hel timme.

- **Alumn**

  Tidigare student. Ordet kommer från latinets ”alumnus” som betyder
  lärjunge eller skyddsling.

- **Amanuens**

  Person som under sin studietid arbetar på institutionen inom utbildning
  eller administration.

- **Anmälan**

  Anmälan till kurser och program sker på `antagning.se`_. Kontakta din
  institution för anmälan till kurser inom program.


- **Bibliotek**

  Uppsala universitetsbibliotek består av 12 ämnesbibliotek, 1 digitalt
  bibliotek på `ub.uu.se`_ och Carolina Rediviva där det även finns
  äldre material. Utöver universitetsbiblioteket finns nationsbiblioteken
  som ofta också är specialiserade inom ett par områden och har
  kurslitteratur som referensexemplar inom några ämnen. Se
  `nationsbibliotek.se`_. Läsplatser, grupprum och
  internetuppkoppling finns på de flesta bibliotek.

- **Biområde**

  En kandidatexamen vid Uppsala universitet måste, förutom huvudområde,
  omfatta ett biområde på minst 30 högskolepoäng. Alla huvudområden kan
  utgöra biområde i examen med annat huvudområde. Dessutom finns vissa
  områden som endast kan utgöra biområde.

- **Blåsenhus**

  Campus för utbildning av bland annat lärare, personalvetare och psykologer.

- **BMC, Uppsala biomedicinska centrum**

  Uppsala biomedicinska centrum är ett av Europas största centra för
  livsvetenskaperna. På BMC utbildas blivande läkare, veterinärer,
  apotekare, receptarier och biologer.

- **Consbox**

  Den vackra symbolen för vårt program. Ursprunget lär ni er så småningom.

- **DV**

  Förkortning för datavetenskap

- **DVK**

  Kandidatprogrammet i datavetenskap

- **DVM**

  Masterprogrammet i datavetenskap

- **Fadder**

  De äldre kursare som hjälper dig som är ny. Faddrarna på programmet är
  klädda i röda overaller.

- **Fakultet**

  Grundläggande enhet för forskningen. Uppsala universitet är uppdelat i
  åtta fakulteter. De datavetenskapliga programmen tillhör
  teknisk-naturvetenskapliga fakulteten, populärt kallat TekNat.

- **Femtonfemton**

  Detta är den legendariska datorsalen på våning 5 i Hus 1. Där kommer många
  timmar spenderas med labbar och programmering.

- **Flogsta**

  En stadsdel i utkanten av Uppsala där många studenter bor. Här följer en
  beskrivning tagen från Studentstaden:

    *Flogsta höghus ligger en bit ifrån stan, men man får inte den känslan när
    man går i och runt höghusen på Sernanders väg. På en liten yta samsas
    tusentals studenter från en massa olika platser både i Sverige och
    utomlands. Det är både nära till grannarna, de olika närbutikerna som
    finns i området och till de krogar som ligger på bottenplan i höghusen.
    Alldeles intill finns ett stort naturområde. På dagarna är det ofta lugnt
    i Flogsta. För en utomstående kan det tyckas att studenterna tar det
    väldigt lugnt. Men vi vet att här råder en annan dygnsrytm. Kommer man
    runt tio på kvällen är det inte helt omöjligt att man möts av
    Flogstavrålet som består av att någon student öppnar sitt fönster och
    skriker ut sin tentaångest. Det är vid denna tid man ser att ljusen i
    fönstren tänds och folk börjar röra på sig. Umgängeslivet i korridorena
    påbörjas eller också förbereder man sig för att tillbringa en lång natt
    tillsammans med böcker, kurshäften och tentauppgifter. I tio av de tolv
    husen bor man i studenrum, där det gemensamma köket delas av tolv personer.*

- **FooBar**

  Baren i FooRum.

- **FooRum**

  Detta är smeknamnet på källaren i Hus 1 där datavetare brukar hålla till.
  Här kan man värma sin mat samt köpa godis, mat och dricka. I FooRum sitter
  det nästan alltid någon datavetare och här kan man plugga, spela spel och
  umgås.

- **Gasque**

  En gasque är en större fest med mat och dans. Man äter flott, dricker gott,
  sjunger och är glad. På gasque är det är dresscode kavaj som gäller. Man
  bör innan gasquen lära sig hur man skålar samt åtminstone sista versen på
  ”O gamla klang och jubeltid”.

- **Institution**

  Den lägsta administrativa nivån inom universitetet. Ansvarar för forskning
  och utbildning inom ett förhållandeväl avgränsat område. På programmet
  möter man främst Institutionen för informationsteknologi och Matematiska
  institutionen.

- **Nation**

  En stor del av studentlivet i Uppsala är centrerat kring nationerna.
  Nationerna har restauranger, pubar, klubbar, en massa olika föreningar,
  körer och mycket mer. De äger även lägenheter och studentrum som man kan
  hyra. Förr i tiden valde man nation efter var i Sverige man kom ifrån, men
  numera avgör andra saker, t.ex. vilken som har mest lägenheter, godast öl
  eller bästa hamburgaren. Det räcker med att vara med i en nation för att
  få gå på alla andra. Läs mer på nationsguiden_.

- **Omtenta**

  Det finns ytterligare provtillfällen utöver det ordinarie
  tentamenstilfället, om du inte klarat en tentamen med godkänt resultat.
  Institutionen placerar omtentatillfällena i viss anslutning till
  genomgången kurs/moment och ibland strax före terminsstart, dvs i januari
  och augusti.

- **Overall**

  Den röda overallen är utmärkande för datavetare i Uppsala och har varit
  det väldigt länge. Detta traditionsenliga plagg täcks av märken och används
  på olika studentikosa evenemang och interna fester.

- **Pollax**

  Det inofficiella namnet på Polacksbacken, vanligen använt i meningen
  ”Jag är på väg till Pollax, puss och kram!”.

- **PR amanuens**

  En student som är anställd av institutionen för att arbeta med
  marknadsföringen av företag mot studenter. PR-amanuensen brukar ordna
  evenemang som lunchföredrag, branchsurfer och studiebesök med företag som
  kan vara potentiella framtida arbetsgivare.

- **Q-plus amanuens**

  Arbetar med sammanhållningen av tjejer på DV och IT.

- **Recentior**

  Anrik titel på nya studenter.

- **Sektion**

  Fakulteterna är uppdelade i sektioner där varje sektion tar hand om nära
  sammanhängande områden. Varje sektion är uppbyggd av institutioner.

- **Spex**

  Studentikos kulturyttring i form av en teaterkomedi på rim med mycket
  musik. Brukar sluka en stor del av de inblandades tid.

- **Studentkåren**

  Högsta studentinstans gentemot universitetet i frågor som rör studenternas
  situation som studenter.

- **Valborg**

  Valborg firas den sista april och i Uppsala görs det ordentligt.
  Studenter från hela Sverige tar sig hit för att titta på den legendariska
  forsränningen längs Fyrisån, gå på champagnegalopp på nation och njuta av
  en heldag av festivalstämning och folkfest.

- **Ångströmlaboratoriet**

  Ett stort hus bredvid pollax. Här bedrivs forskning och undervisning.
  Här kan man handla mat, hämta passerkort, plugga i grupprum, träffa
  trevliga människor och ibland gå på föreläsning.
